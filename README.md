Autor: Marcus Puust

Ekraanipildid rakendusest koos kõikide nuppudega eesti keelne ja inglise keelne versioon asuvad samas repositooriumis kaustas "ekraanipildid"

Kella funktsionaalsus: 

See veebipõhine digitaalne kell on loodud kasutamiseks täisekraanil, sobides suurepäraselt lauakellaks või ekraanisäästjaks. Rakendus kuvab reaalajas uuenevat kellaaega ning täielikku kuupäeva, mis sisaldab nädalapäeva, päeva, kuud ja aastat. Visuaalselt on kasutatud Saaremaa looduspilte taustana, mis muudab kella esteetiliselt nauditavaks ning sobilikuks rahulikku ja looduslähedast stiili hindavale kasutajale.

Kasutaja saab rakendust oluliselt kohandada vastavalt oma maitsele. Seadete dropdown menüü kaudu on võimalik muuta kella suurust, mis muudab proportsionaalselt ka kuupäeva suurust. Värvivalikus on mitmeid toonivalikuid, nagu valge, sinine, roheline, kuldne ja roosa, mis rakenduvad nii kellale kui ka kuupäevale. Samuti saab muuta fondistiili. Kella asukohta saab liigutada vertikaalselt – üles, keskele või alla – mis võimaldab kasutajal paigutada kella vastavalt oma ekraanikasutusele või maitsele.

Kellaaja kuvamiseks saab valida 24-tunnise või 12-tunnise formaadi ning rakenduse seadmete, kuupäevadega seotud nimetusi saab vahetada eesti ja inglise keele vahel, mis teeb kasutajaliidese mitmekeelseks ja arusaadavaks laiemale kasutajaskonnale.

Taustapilte saab vahetada nupu abil, mis asub seadete menüüs. Pildid vahetuvad sujuvalt, eelnevalt eellaetuna, et tagada kiire ja tõrgeteta vahetus. Lisaks visuaalsele kohandamisele on rakenduses ka helifunktsioon – taustal mängib rahulik linnulaul, mida saab sisse või välja lülitada ning mille helitugevust saab reguleerida spetsiaalse liuguri abil.